<!DOCTYPE html>
<html lang="sr">
<head>
	<script async src="https://www.googletagmanager.com/gtag/js?id=UA-180228289-1"></script>
<script>
  window.dataLayer = window.dataLayer || [];
  function gtag(){dataLayer.push(arguments);}
  gtag('js', new Date());

  gtag('config', 'UA-180228289-1');
</script>
	<meta charset="utf-8">
	<title>Galerija automobila</title>
	<link rel="stylesheet" href="css/style.css">
	<link rel="icon" href="ikonica.jpg" type="image/gif" sizes="16x16">
</head>
<body background="10.jpg" >

	<ul>
  		  <li><a class="" href="https://galerijaiautomobili.com/index.html">Pocetna</a></li>
  <li><a href="https://github.com/DejanKuz/lutruz/blob/main/polovni.html">Polovni automobili</a></li>
  <li><a href="https://github.com/DejanKuz/lutruz/blob/main/novi.html">Novi automobili</a></li>
  <li><a href="https://github.com/DejanKuz/lutruz/blob/main/zanimljivosti.html">Zanimljivosti</a></li>
  <li><a href="https://github.com/DejanKuz/lutruz/blob/main/galerija.html">Galerija</a></li>
  <li><a href="https://github.com/DejanKuz/lutruz/blob/main/registracija.html">Registracija</a></li>
	<h4>RENAULT NAJAVIO NOVI ELEKTRIČNI KROSOVER</h4>
		<p class="zanimljivo">
			Slika najave nije baš otkrivajuća, ali pokazuje da će koncept imati jako stilizovana svetla i sjajnu crnu rešetku sa vertikalnim prorezima. Takođe možemo videti zlatne i srebrne detalje.
			Renault nije imao puno toga da kaže o konceptu, ali proizvodni model zasnivaće se na CMF-EV platformi koja je posebno dizajnirana za električna vozila.
			Raniji raniji izveštaji sugerišu da će krosover biti manji od Captura i da će biti lansiran sledeće godine. Takođe se priča da model ima višestruke izlaze i kapacitete baterija, sa varijantama s najvećim dometom koje nude domet do 600 km.
			Iako to ostaje nepotvrđeno, koncept će biti predstavljen tokom Renaultovog događaja eVays koji će u fokusu imati„električnu mobilnost“. Događaj traje od 15. do 26. oktobra i u ovom periodu, moći ćemo da vidimo kako će auto izgledati.
			Pored koncepta Renault, Dacia će predstaviti i serijsku verziju koncepta Spring koja je debitovala početkom ove godine.
		</p>
	<h4>Tesla model 3</h4>
		<p class="zanimljivo">
			Podela na obožavaoce i protivnike TESLA automobila i svega onoga šta radi Ilon Mask postoji na celom svetu. Kao i u većini stvari nije ni nas zaobišla, ali je ovde posebno „uvrnuta“. U Srbiji mogu na prste jedne ruke da stanu registrovani automobili ove kompanije. Nismo na Teslinoj mapi prodaje… Nemamo distributivnu niti mrežu originalnih Teslinih punjača. Niti ponudu bilo kakvih punjača… Ali zato imamo fine obožavaoce ovog brenda, kao i negovane hejtere opšte prakse. 
			Našim ljudima je najvažnija informacija od svih ona koja se odnosi na cenu. Zato bez okolišanja, ovaj tehnički fascinantan, sasvim nov, Tesla Model 3 Performance košta 50.000 evra, bez pdv-a i carine. 
			Druga najvažnija tema je domet. Testirani model je bio AWD Long Range, što znači da prema specifikaciji iz Amerike sa do kraja napunjenim baterijama  dobacujemo oko 500 km. U stvarnosti je to je ipak manje, budući da popularni “range”. ili ti „rejndž“ po srspki, zavisi pre svega od načina vožnje. Realan domet koji smo ostvarili  je oko 430 km. E to je već u okviru onog našeg koordinatnog sistema u kojem umemo da se krećemo. 
			I treće, a zapravo svuda u svetu trebalo bi da bude prvo (mi ionako odavno nismo svet), je njegova snaga. Pogon na sva četiri točka, jedan elektromotor na prednjoj, drugi na zadnoj osovini. Ukupno, enormnih 340 kW ili prevedeno na “narodski” 487 kS! Baterija kapaciteta 75 kWh.
			Bez obzira na revolucionarnost ovog prevoznog sredstva, neobično je koliko su fanovi baš, baš oduševljeni ovom TESLA trojkom koja je po dimenzijama u klasi BMW 3 a na “crti” ostavljla u svojoj prašini  i jedan BMW M2 .
			Na društvenim mrežama srećni korisnici se masovno selfiraju pod #tesla3 haštagom . Snimaju se trke ubrzanja, isporuke i slično. Čak je i Niko Rozberg na kratko zamenio svoj Porsche, te sa širokim osmehom provozao ovu neverovatnu napravu. Obzirom na sportsku prirodu ovoga utomobila postavlja se pitanje da li je to spojivo sa ekologijom.
		</p>
	<h4>MERCEDES PREDSTAVIO NOVI FUTURISTIČNI KONCEPT AUTOMOBILA</h4>
		<p class="zanimljivo">
			I dok smo videli zaista pregršt divljih automobilskih koncepata tokom godina, nijedan nije bio toliko interesantan kao novitet nemačkog brenda. Sa opčinjavajućom tehno-organskom estetikom, najnoviji prototip autonomnog vozila okreće se blokbasteru iz 2009.godine, kako bi nam ponudio viziju budućnosti sveta automobila.
			Poput bilo kog zaista upečatljivog koncepta, prva stvar koju ćete primetiti kod Vision AVTR (Advanced Vehicle Transformation, ne Avatar), jeste njegov neverovatni dizajn. Sa zaobljenim, senzualnim telom, prozirnim vratima i neon akcentima, ovaj automobil deluje kao nešto što je stiglo iz budućnosti, tačnije one verzije budućnosti koja je predstavljena u Kameronovoj seriji filmova. Najprimetniji aspekt eksterijera ovog automobila jesu trideset tri bionička zaklopca koja nas asociraju na reptile. Kako kažu iz Mercedes-Benz brenda, zaklopci će automobilu obezbeđivati energiju, mada nam, barem za sada, nije jasno kako. Pored toga, automobil ima osvetljene točkove, inspirisane “semenima Drveta Duše” iz prvog Avatar filma. Točkovi se mogu kretati na stranu i dijagonalno, pa se automobil može kretati kao kraba.
			Unutrašnjost ovog automobila podjednako nas asocira na čuveni film kojim je inspirisan. Velika šoferšajbna i prozirna prednja i zadnja vrata daju putnicima priliku da se osećaju zaista povezano sa prirodom, odnosno izloženo istoj. Kontrolna tabla na sebi nema ni nagoveštaj volana, ali koncept koristi svoj dodatni prostor za integtaciju ekrana koji se stapa sa centralnom konzolom, a koji projektuje informacije i slike spoljnog okruženja. Ostatak enterijera, uključujući sedišta nalik ležaljkama, opremljen je održvim materijalima, poput veganske “kože” i ratana.
			Tehnologija nove ere će uzbuditi sve ljubitelje naučne fantastike koji ugledaju ovaj automobil. Kako kaže Mercedes-Benz, njihov cilj bio je kreiranje automobila koji je sam po sebi više živi stvor nego mašina, što je delom postignuto upotrebom biometrijskih kontrola. Dok je volan sasvim izostao iz ove kreacije, centralna konzola opremljena je “multifunkcionalnim kontrolnim elementom” koji liči na harmoniku, a koji vozaču dozvoljava da se spoji sa vozilom i postane simbiotski organizam. Sa mogućnošću registrovanja otkucaja srca i ritma disanja vozača, ovaj kontrolni element će vozačima dati pristup ključnim elementima automobila, odnosno priliku da kontrolišu svoje putovanje nežnim pokretima ruke.
			Osim toga, sam automobil se može prilagoditi svojim putnicima. Ako oseti da je u njemu porodica, Vision AVTR zadnje sedište će ponuditi pristup obraznovno-orijentisanim igrama i sadržaju pojačane stvarnosti koji je u skladu sa porodicama. Roditelji će moći da drže svoju decu na oku putem ekrana na kontrolnoj tabli.
			Mercedes-Benz je zaista otvoren u činjenici da je Vision AVTR samo koncept i ništa više, barem za sada. Ipak, oni tvrde da se industrija automobila kreće upravo u ovom smeru, te da je samo pitanje vremena kada će ljudi, priroda i superautomobili postati jedno.
		</p>
	<h4>TOP 10 zanimljivosti o automobilima koje NISTE ZNALI!</h4>
		<p class="zanimljivo">
			1. Najstariji auto koji je do danas očuvan - 1884. De Dion Bouton – “La Marquise”, nedavno je prodat za 4.600.000 dolara.<br>
			2. Koliko ljudi staje u Smart for two? - Pakistanci su 2010. godine postavili rekord, čak 19 osoba se naguralo u smarta.<br>
			3. Popularni Volkswagenovi automobili Passat, Polo i Jetta nazive su dobili po nazivima vetrova, a modeli Seata su dobili imena po španskim gradovima.<br>
			4. U Južnoafričkoj republici, na BMW automobile montiraju bacače plamena zbog čestih pokušaja krađe.<br>
			5. Rekord na nemačkom autoputu je zabeležen davne 1938.godine, iznosi neverovatnih 432 kilometara na čas, a u pitanju je Mercedes-Benz W125.<br>
			6. Svaki četvrti automobil na svetu je proizveden u Kini.<br>
			7. Najprodavaniji automobil u istoriji je Toyota Corolla. Od početka proizvodnje 1966. prodata je u više od 40 miliona primeraka.<br>
			8. U nesreći koja se desila u SAD, 1902. godine auto koji se kretao prebrzo udario je konjska kola na kojem su bila dva čoveka. Zbog ovog incidenta došlo je do prvog uvođenja ograničenja brzine u istoriji.<br>
			9. Najveća kazna za brzu vožnju ikada, izrečena je u Švajcarskoj i iznosila je milion dolara. Vozač je vozio preko 280 km/h.<br>
			10. Čudno ili ne? Obavezno je da pre nego što upalite automobil u Danskoj pogledate da li se neko slučajno nalazi ispod njega.
		</p>
</body>	
</html>
